#-*- mode: mandoku-view; -*-
#+DATE: 2015-08-30 20:39:14.222915
#+TITLE: 彌沙塞部和醯五分律
#+PROPERTY: CBETA_ID T22n1421
#+PROPERTY: ID KR6k0001
#+PROPERTY: SOURCE Taisho Tripitaka Vol. 22, No. 1421
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@SHENG
#+PROPERTY: LASTPB <pb:KR6k0001_T_026-0169b> 
#+PROPERTY: JUAN 26
¶
《五分律》卷二十六(彌沙塞部和醯)¶
¶
宋罽賓三藏佛陀什¶
共竺道生等譯¶

第五分之三雜法第一¶

佛在王舍城。爾時諸比丘與白衣共器食手¶
相觸數數洗。諸比丘以是白佛。佛言。不應與¶
白衣共器食。有比丘往親里家。親里言。我等¶
非他亦非不淨何不共食。諸比丘以是白佛。¶
佛言。聽繫念在前共食。但莫令手相觸。有比¶
丘共白衣食器小手相觸。以是白佛。佛言。聽¶
左手捉器而食。諸比丘食時相禮。僧食時歠¶
粥時噉果時。經行時不著三衣時。闇時不共¶
語時禮。相瞋於屏處禮。諸比丘以是白佛。佛¶
言。此時皆不應禮。犯者突吉羅。又有五種¶
不應禮。呵責羯磨驅出羯磨依止羯磨舉罪¶
羯磨下意羯磨。復有五種不應禮。被舉不共¶
語與本言治比丘尼沙彌。復有五種不應禮。¶
狂心散亂心病壞心白衣外道。復有五種不¶
應禮。別住應行摩那埵行摩那埵本日阿浮¶
呵那。有五種應禮。佛辟支佛如法上座和上¶
阿闍梨。時諸比丘養髮令長。心不樂道。有¶
反俗作外道者。諸白衣譏呵言。我等白衣養¶
髮。沙門釋子亦復如是。有何等異。但著壞¶
色割截衣而已耳。諸比丘以是白佛。佛言。不¶
應養髮。犯者突吉羅。諸比丘於作食處及講¶
堂溫室中剃髮。以是白佛。佛言。不應爾。若老¶
病不堪寒聽在溫室中。時諸比丘隨次剃髮。
<pb:KR6k0001_T_026-0169c>¶
以是白佛。佛言。不須隨次。若有急事聽先剃¶
若無急事先洗者先剃。有諸比丘於庭中處¶
處剃髮不掃除。以是白佛。佛言。應在一處剃。¶
剃已掃除。著水中火中若埋之。若無剃髮師。¶
比丘能剃者亦聽。聽畜剃刀。有諸比丘鼻中¶
毛長。佛言。聽畜鑷拔之。諸比丘便以金銀作¶
鑷佛言不應爾。聽用銅鐵牙角竹木除漆樹。¶
有諸比丘耳中物塞。佛言。聽畜挑耳物餘亦¶
如上。有諸比丘食入齒間以致口臭。佛言。聽¶
畜擿齒物餘亦如上。時瓶沙王作是思惟。我¶
未以何物施僧。遍思皆施。唯未施擿齒物。¶
便作滿車。施諸比丘因作食供。諸比丘不敢¶
受。。佛言皆聽受。¶

佛在蘇摩國。自作鉢坯以為後式。令陶師燒。¶
陶師便多作合燒。開竈口視皆成金鉢。怖懼¶
言。此是大沙門神力。若王聞者必當謂我多¶
有金寶。便取埋藏。佛復作令燒。皆成銀鉢。亦¶
怖懼埋藏。佛復作令燒。乃成鉢鉢。色青好¶
如閻浮樹。與諸比丘。諸比丘不敢受。佛言¶
聽畜。有比丘鉢破無鉢遊行。佛言應更求鉢。¶
若能自作聽作。有諸比丘燒鉢色赤。佛言應¶
勳。有諸比丘畜金銀七寶牙銅石木鉢。諸居¶
士譏呵言。此諸比丘如王如大臣。常說少欲¶
知足。而今畜此好鉢。諸比丘以是白佛。佛¶
以是事集比丘僧。告諸比丘。從今不聽畜上¶
諸鉢。若畜金銀乃至石鉢皆突吉羅。若畜木¶
鉢偷羅遮。時有婆羅門名優柯羅。有一女。¶
常用白銅鉢食。彼女出家後猶用先器乞食。¶
諸居士譏呵言。沙門釋子用銅鉢。與外道不
<pb:KR6k0001_T_026-0170a>¶
可分別。諸比丘以是白佛。佛言。不聽用外道¶
銅鉢。犯者突吉羅。聽用三種鉢。鐵鉢瓦鉢¶
蘇摩鉢。時毘舍離諸離車得栴檀鉢。共議。¶
此鉢應與誰。或言應與世尊。或言應與薩遮¶
尼犍子。多人欲與世尊。以少從多便盛滿¶
鉢白石蜜歡喜丸奉上世尊。白言。我等共得¶
此鉢以奉世尊。唯願哀受。佛受歡喜丸以鉢¶
還之。語言。此是外道鉢。佛所不畜。復共議¶
言。我等以鉢奉上世尊。世尊不受。我今寧可¶
用施眾僧。議已即復持鉢往至僧坊施諸比¶
丘。諸比丘不受。以是事白佛。佛言。聽受¶
破作香用。後諸離車復得牛頭栴檀鉢著高¶
標頭唱言。若有神力能取者與之。時賓頭盧¶
語目連言。世尊說汝神足第一。何不取之。答¶
言。汝亦有神足便可往取。即便取之以施於¶
僧。諸比丘不知云何。以是白佛。佛言。聽受破¶
作香用。時四大聲聞迦葉目連阿那律賓頭¶
盧共議。今王舍城有不信樂佛法僧者。我等¶
當共令其信樂。作是議已。遍觀遠近。唯見¶
跋提長者及其姊。不信樂佛法僧。三聲聞言。¶
能化跋提。賓頭盧言能化其姊。彼長者作¶
七重門。有三部伎。若欲食時七門皆閉。一¶
食作一部伎。阿那律於其食時在其前乞食¶
長者問言。從何處入。答言。從門入。長者即問¶
守門者。汝何以聽乞人入。答言。門閉如常¶
不見人入。長者便以一片麻餅著其鉢中。語¶
言出去。汝若有物當作此食。阿那律得已即¶
去。於後食時。迦葉復在前乞。問答如前。復¶
問守門者。汝何故再聽乞人突入我門。答言。
<pb:KR6k0001_T_026-0170b>¶
門閉如常不見人入。長者復以一片魚著其¶
鉢中。語言出去。汝若有物當作此食。迦葉去¶
後。其婦問言。於意云何。謂此比丘不能得食¶
而來乞耶。答言如是。婦言識前來比丘不。答¶
言不識。婦言。彼名阿那律。釋種之子捨三¶
時殿五欲之樂出家學道。又問識後來比丘¶
不。答言不識。婦言。彼是畢波羅延摩納大¶
姓之子。捨九百九十田宅梨牛出家學道。愍¶
念君故來乞食耳。長者聞婦語已內懷敬伏。¶
於是目連飛在空中為其說法示教利喜。乃¶
至即於座上。遠塵離垢得法眼淨。見法得¶
果已即受三歸五戒。自是凡後常供給比丘¶
比丘尼優婆塞優婆夷及諸外道。時三聲聞¶
語賓頭盧言。我等已化跋提令其信樂。汝今¶
宜行次化其姊。於是賓頭盧晨朝著衣持鉢¶
入城乞食。次到其舍。時長者姊手自作[麩-夫+并]。¶
忽見賓頭盧便低頭閉目。賓頭盧亦一心視¶
鉢。便語言。決不與汝。一心視鉢欲以何為。¶
賓頭盧便身中烟出。復語言。舉身烟出亦¶
不與汝。賓頭盧便舉身火燃復語言。舉身¶
火燃亦不與汝。賓頭盧便飛騰虛空。復語¶
言。飛騰虛空亦不與汝。賓頭盧便倒懸空¶
中。復語言。倒懸空中亦不與汝。賓頭盧作是¶
念。世尊不聽我等強從人乞便出去。去王舍¶
城不遠有大石。賓頭盧坐其上合石飛入王¶
舍城。城中人見皆大怖懼。恐石落地莫不馳¶
走。至長者姊家上。便住不去。彼見已即大¶
恐怖。心驚毛竪叉手白言。願施我命。以石¶
著先處我當與食。賓頭盧便持石還著故
<pb:KR6k0001_T_026-0170c>¶
處至其前住。長者姊作是念。我不能以大¶
⬤施。當更作小者與之更作小丸轉反成¶
大。如是三反轉大於前。乃作念言。我欲作¶
小皆反成大。我今便可趣與一餅。即以一¶
餅授與。諸餅相連至於餅器亦相連著。以手¶
捉器手亦著之。便語賓頭盧言。汝若須餅盡¶
以相與。器亦不惜何須我為。而令我手著器¶
不離。答言。我不須餅及器亦不須汝。我等¶
四人共議。度汝及汝弟三人。已化汝弟。我¶
應度汝。所以爾耳。問言。今欲令我何所施作。¶
答言。姊妹可戴此[麩-夫+并]隨我施佛及僧。即便戴¶
[麩-夫+并]隨賓頭盧。賓頭盧即化道皆經化門使¶
人見之。既至佛所。手自供佛及千二百五十¶
比丘。皆悉飽滿猶故不盡。持往白佛。我此¶
少餅供佛及千二百五十比丘。皆悉飽滿猶¶
故不盡。今當持此著於何處。佛言。可著無¶
生草地若無虫水中。彼女人便持著無虫水¶
中。水沸作聲如以熱鐵投于小水。便生恐怖¶
衣毛皆竪。還至佛所頭面禮足却坐一面。佛¶
為說種種妙法。乃至得法眼淨。受三歸五戒。¶
供給四眾求道如弟無異。諸長老比丘以是¶
白佛。佛以是事集比丘僧。問賓頭盧。汝實爾¶
不。答言。實爾世尊。佛種種呵責已告諸比丘。¶
從今不聽現神足。若現突吉羅。時瓶沙王有¶
菴羅果園。三時茂好。長以華果施諸比丘¶
隨所須用。諸比丘便食其果。前食後食無時¶
不噉。或滿鉢持去。或噉半擲地。後時隣國¶
遣使。使白王言。我聞王有菴羅果園三時茂¶
盛。願見其果。王便勅取。時諸比丘噉之都盡。
<pb:KR6k0001_T_026-0171a>¶
以是白王。王左右諸臣共譏呵言。沙門釋子¶
無有厭足。王雖無惜受者自應籌量。云何一¶
園之果都共噉盡諸長老比丘聞。以是白佛。¶
佛以是事集比丘僧。問諸比丘。汝等實爾不。¶
答言。實爾世尊。佛種種呵已告諸比丘。¶
從今不聽食未淨果。若食突吉羅。有一居士¶
請僧噉果。比丘使人一一淨之。日遂過中不¶
得食之。便譏呵言。此諸沙門猶如小兒。使¶
人一一淨果不復及中。我今當奈此諸果何。¶
以是白佛。佛言。有五種子。根種子接種子¶
節種子果種子子種子。若食果應作沙門法¶
五種淨。火淨刀淨鳥淨傷淨未成種淨。若食¶
根亦應作沙門法五種淨。剝淨截淨破淨洗¶
淨火淨。若食莖葉應作沙門法三種淨。刀淨¶
火淨洗淨。若作淨時應作揌淨。於一聚一¶
器中若淨一。名為揌淨。有一比丘欲燃浴室¶
中火破薪。蛇從木孔中出蛆脚即死。諸比¶
丘以是白佛。佛言。彼比丘不知八種蛇。名不¶
慈心向。又不說呪。為蛇所害。八種蛇者。提樓¶
賴吒蛇。怛車蛇。伊羅漫蛇。舍婆子蛇。甘摩¶
羅阿濕波羅呵蛇。毘樓羅阿叉蛇。瞿曇蛇。難¶
陀跋難陀蛇。蛇呪者。¶

#+BEGIN_VERSE
「　我慈諸龍王
　天上及世間¶
　以我此慈心
　得滅諸恚毒¶
　我以智慧力
　用之殺此毒¶
　味毒無味毒
　破滅入地去
#+END_VERSE
」¶

佛言。若彼比丘以此呪自護者。不為毒蛇之¶
所傷殺。復有比丘被蛇所蛆。諸比丘白佛。¶
佛言。汝以此呪呪彼令得安隱。受教往呪彼
<pb:KR6k0001_T_026-0171b>¶
即得差。復有諸比丘處處為蛇所蛆。以是白¶
佛。佛言。聽作呪術隨宜治之。時諸比丘食¶
多美食以增諸病。耆域晨朝往至佛所。頭面¶
禮足白佛言。世尊。今諸比丘食多美食以增¶
諸病。願聽浴室中浴除其此患。佛以是事集¶
比丘僧。以耆域語告諸比丘。從今聽諸比丘¶
作浴室為除病故於中浴。有諸比丘裸形浴¶
更相揩摩。又裸形出浴處。諸白衣譏呵言。此¶
諸沙門皆如尼揵無有風法。諸比丘以是白¶
佛。佛以是事集比丘僧。呵責已告諸比丘。從¶
今聽著浴衣。不聽裸形浴裸形相揩。一一皆¶
突吉羅。有諸比丘浴時出外以背揩壁樹木還¶
入水灌傷破其身。佛言不應爾。聽用蒲桃皮¶
摩樓皮澡豆等諸去垢物。諸比丘隨知識與¶
參豆等。佛言應等與。佛在舍衛城。爾時跋¶
難陀反披拘執於闇中。作四脚行怖諸比丘。¶
諸比丘以是白佛。佛言不應爾。若反披拘攝¶
作四脚行皆突吉羅。諸比丘於房內患熱欲反¶
披拘執。佛言房內聽。有諸比丘眠時無枕。¶
佛言。聽作枕。有諸比丘患虱。佛言聽捨去。¶
諸比丘捨著房內還入衣中。佛言。聽捨著¶
房外。諸比丘雨時捨著水中。佛言。應捨著¶
弊物中慈心舉之。有諸比丘患蚤。佛言。聽¶
敷物著地掃去。若在薦席中聽日曝去。有諸¶
比丘患壁虱。佛言。聽除却密泥。有諸老病¶
比丘患寒欲於房內燃火。佛言寒時聽燃。諸¶
比丘燃火燒壞地敷勳屋。佛言。聽作火爐在¶
屋外燃。烟盡持入。諸比丘不知以何物作。¶
佛言。聽用銅鐵泥石作之。聽僧四方僧私畜。
<pb:KR6k0001_T_026-0171c>¶
又聽因地作火爐。諸比丘過中用鉢飲。佛言。¶
過中不應用鉢飲。聽別作飲器用銅鐵瓦。¶
有一比丘於德叉尸羅國夏安居竟。到舍衛¶
祇洹至佛所。頭面禮足白佛言。如此國歠粥。¶
彼國飲[麩-夫+少]。願聽諸比丘晨朝飲[麩-夫+少]漿。佛言¶
聽飲。諸比丘飲漿時須鹽。佛言聽畜鹽。聽僧¶
四方僧私畜。聽作抄鹽物。諸比丘便作眾生¶
形或作人手持抄鹽。佛言。不聽作此諸形。時¶
諸白衣以槃器奠食與諸比丘。諸比丘不敢¶
受。便譏呵言。沙門釋子不堪受供養。以是白¶
佛。佛言聽受。有諸比丘於鉢中歠粥苦熱不¶
可捉。佛言。聽別作歠粥器。諸比丘擎食患¶
重。佛言聽安机。諸比丘便作種種形脚机。佛¶
言不聽作。諸比丘至白衣舍。白衣以種種形¶
脚机下食。諸比丘不敢食。佛言白衣家聽受。¶
但不聽自畜。諸比丘須犍望佛言聽畜。用¶
銅鐵瓦石作。有諸白衣持粥與諸比丘。諸比¶
丘不知著何處分之。佛言。聽作盆杅安環¶
耳。行粥時應問。別有病人粥不。若無應¶
與病人。時毘舍佉母欲令眾僧於住處煮粥。¶
佛言聽。諸比丘不知著米處。佛言。應著[竺-二+發]¶
席上。米中有穀不知云何。佛言。聽畜臼杵¶
令淨人伐之。不知以何物簸米。佛言。聽畜¶
簸箕。諸比丘須釜。佛言聽畜。用銅鐵瓦石作。¶
諸比丘須杓。佛言亦聽作。除沫樹餘木皆聽¶
用。有病比丘欲得美粥。佛言。聽淨人為作。若¶
無淨人。聽比丘淨洗燒器著水。令淨人洮豆¶
米著中。比丘然後燃火。粥熟更從淨人受持¶
與病人。諸比丘米多無著處。佛言。聽細泥
<pb:KR6k0001_T_026-0172a>¶
一房淨掃地以安之。米盡諸比丘住聞米臭。¶
佛言。聽香泥泥地。¶

佛在拘薩羅國遊行人間。與大比丘千二百¶
五十人俱。到都夷婆羅門聚落。在道側婆羅¶
樹下敷座坐息。佛便微笑。阿難作是念。諸佛¶
不以無緣而笑。今佛微笑必有因緣。即徧露¶
右肩[跍*月]問佛。佛言。阿難過去世時有王名¶
禁寐。有一女生時自然著金華鬘。即集諸臣¶
議為作字。皆言應問相師婆羅門。即勅相師¶
皆集令為作字。相師言。此女生著自然金華¶
鬘。應字為摩梨尼。即用字之。王甚愛重。訪問¶
國中與同日生女取給左右。時國內有五百¶
女人與同日生。皆錄其名以充驅使。年既長¶
大。王所供養五百婆羅門。勅令供養。告言。汝¶
當如我。日作五百釜羹隨彼所。好而供養之。¶
女即如勅供養諸婆羅門。食竟輒與五百女¶
人乘四馬車遊戲園觀。從園至園從觀至觀¶
日日常爾。時迦葉佛於一園中住。御者至佛¶
住園。輒迴車不入。女問御者。我於國界¶
無園不入。汝何故常避此園。答言。此中有¶
一禿頭沙門名曰迦葉。不宜見之是故不入。¶
女言。沙門迦葉何豫人事。便可迴車入此園¶
觀。即迴車入盡通車處。步進園中。遙見迦¶
葉佛容顏殊特猶若金山。見已發歡喜心。前¶
至佛所頭面禮足却住一面。佛為說種種妙¶
法示教利喜。乃至見法得果已受三歸五戒。¶
從坐起禮佛足右繞而去。去不久作是念。我¶
常以五百釜羹日再供養五百婆羅門。此非¶
福田不應受施。寧可更作極美飲食供養迦
<pb:KR6k0001_T_026-0172b>¶
葉世尊。念已勅作日送供養。時諸婆羅門聞¶
摩梨尼已作迦葉佛弟子更以上饌供養迦¶
葉生嫉姤心作是議。我等當作方便共殺此¶
女。於時禁寐王夜得十一種夢。夢見樹長四¶
指便生華。夢見華即成果。夢見犢子耕大牛¶
住視。夢見三釜竝煮飯而兩邊釜飯各跳相¶
入不墮中央。夢見駱駝兩頭食草。夢見馬母¶
反飲駒乳。夢見金鉢於空中行。夢見野狐尿¶
金鉢中。夢見獼猴坐金床上。夢見賣牛頭栴¶
檀猶如腐草。夢見水中央濁四邊清淨。旦集¶
諸群臣廣說上夢而訪問之。為是何夢。眾臣¶
言。應問相師婆羅門。即召問之。諸婆羅門作¶
是念。我等志殺此女今得之矣。便語王言。此¶
夢不吉或當失國或以命終。王又問。頗有方¶
便勉斯災乎。答言有。而是王所愛念必不能¶
用。王言但說。相師言。王某甲象某甲馬某¶
甲大臣某甲大婆羅門。將五百特牛五百水¶
牛五百牸犢五百特犢五百羖羊五百犍羊王¶
女摩梨尼及其五百養屬。却後七日於四衢¶
道中。殺以祠天此災可滅。若不作是禍不可¶
免。王聞信之即勅令辦。便呼其女具以事語。¶
聽六日內隨意所願。女白王言。甚不惜死。願¶
第一日與城中人民男女大小到迦葉佛所。¶
王即聽之。於是悉召城內前後圍繞往到佛¶
所。佛為說種種妙法示教利喜。乃至見法¶
得果受三歸五戒。願第二日與王眾臣共往¶
佛所。願第三日與諸王子共往佛所。願第四¶
日與諸王女共往佛所。願第五日與王夫人¶
婇女共往佛所。願第六日與王共往佛所。王
<pb:KR6k0001_T_026-0172c>¶
悉聽之。皆見法得果。受三歸五戒亦如上說。¶
王得果已以十一種夢問迦葉佛。此夢有何¶
報應。佛言。此十一夢乃為當來不為今也。夢¶
見小樹生華者。於當來世有佛。出於百歲人¶
中。名釋迦牟尼如來應供等正覺。爾時人年¶
二十便已頭白。夢見華即成果者。爾時二¶
十歲人便已生兒。夢見犢子耕大牛住視者。¶
爾時人兒領家事父母不得自在。夢見三釜¶
竝煮飯兩邊釜飯各跳相入不墮中央釜者。¶
爾時富者更相惠施而貧者不得。夢見駱駝¶
兩頭食草者。爾時王有群臣既食王祿復取¶
民物。夢見馬母反飲駒乳者。爾時母嫁女已¶
反從求食。夢見金鉢於虛空中行者。爾時雨¶
不時節亦不周普。夢見野狐尿金鉢中者。爾¶
時人民唯富是婚不擇本姓。夢見獼猴坐金¶
床上者。爾時國王用非法治政暴虐無道。夢¶
見牛頭旃檀賣與腐草同價者。爾時釋種沙¶
門貪利養故與白衣說法。夢見水中央濁四¶
邊清者。爾時佛法中國先滅邊國反盛。佛言。¶
王十一夢所為如是。於大王身無有不祥。王¶
即於座上勅諸群臣。所欲祠天之性今悉施¶
以無畏。吾從今寧自失命不故殺生。況教¶
人乎。不故傷虫蟻。況女及諸人等乎。佛告¶
阿難。彼迦葉佛般泥洹後。其王為佛起金銀¶
塔。縱廣半由旬高一由旬。累金銀墼一一相¶
間。今猶在地中。佛即出塔示諸四眾。迦葉¶
佛全身舍利儼然如今。佛因此事取一摶泥。¶
而說偈言。¶

#+BEGIN_VERSE
「　雖得閻浮檀
　百千金寶利
<pb:KR6k0001_T_026-0173a>¶
　不如一搏泥
　為佛起塔廟
#+END_VERSE
」¶

示已還復故處。佛便以四摶泥泥塔沒處。千¶
二百五十比丘亦各上泥四摶。於是諸比丘¶
欲於所泥處為迦葉佛起塔。佛言聽起。即便¶
共起。是時於閻浮提地上最初起塔。其後諸¶
比丘欲為阿羅漢諸聲聞辟支佛起塔。佛言。¶
聽有四種人應起塔。如來聖弟子辟支佛轉¶
輪聖王。諸比丘欲作露塔屋塔無壁塔。欲於¶
內作堪像於外作欄楯。欲作承露槃。欲於¶
塔前作銅鐵石木柱上作象師子種種獸形。¶
欲於塔左右種樹。佛皆聽之。時諸外道亦自¶
作塔種種供養。眾人見起信樂心。諸比丘作¶
是念。佛若聽我等種種供養塔者。眾人亦當¶
起信樂心。佛亦聽之。諸比丘便自歌舞以供¶
養塔。諸白衣譏呵言。白衣歌舞。沙門釋子亦¶
復如是。與我何異。諸比丘以是白佛。佛言。比¶
丘不應自歌舞供養塔。聽使人為之。聽比丘¶
自讚歎佛華香幡蓋供養於塔。諸比丘乞食¶
時得華不敢受。諸白衣譏呵言。沙門釋子不¶
堪受供養。又不欲供養塔。諸比丘以是白佛。¶
佛言。聽受。不知著何處。佛言。聽作三種囊。¶
花囊食囊漉水囊。有諸比丘自行採華。從一¶
聚落至一聚落。出聚落外為賊所剝。諸白衣¶
譏呵言。此諸沙門正似結華鬘師若華鬘弟¶
子。佛言。不聽出聚落外採華。諸比丘以繩車¶
花供養。白衣所呵亦如上。佛言。不應¶
以繩連但散用供養。若有萎葉其外青者。¶
皆聽擿去手三捼莖華自開好。佛在舍衛城。¶
爾時諸比丘養爪令長。生染著心不樂修梵
<pb:KR6k0001_T_026-0173b>¶
行。遂有反俗作外道者。諸白衣譏呵。此諸沙¶
門如受欲人。修飾手爪無厭離心。有一比丘¶
長爪入聚落乞食。一女人見呼共行欲。比丘¶
言。我出家人不作此事。女人言。若不從我¶
當與汝作惡名聲。便以爪自攫破傷衣¶
肉。大喚言。比丘強牽挽我。我不從之。輒便攫¶
我。破衣傷肉。眾人來看。有信有不信。信者¶
言。此比丘爪長必作此事。不信者言。此女人¶
由來不良謗比丘耳。皆共譏呵。云何比丘畜¶
此長爪。諸比丘以是白佛。佛言。不聽養爪令¶
長。犯者突吉羅。聽畜截爪刀一頭作挑耳物。¶
有諸比丘染爪令赤。諸白衣譏呵。諸比丘以¶
是白佛。佛言。不應爾。犯者突吉羅。時諸比丘¶
為飾好故作衣。佛言。不聽為飾好故作衣。犯¶
者突吉羅。有一比丘守僧房。送食比丘來遲。¶
緣樹望之墮樹折脇。佛言。不聽上樹。犯者突¶
吉羅。有諸比丘小小因緣須上樹。佛言。聽上。¶
不得上過人處。有諸比丘欲於高樹頭取枯¶
枝為薪。佛言。聽緣梯取。不得緣樹。復有諸比¶
丘。遇水火惡獸賊難欲上樹不敢。遂為所困。¶
佛言。如此諸難聽住意上。有二比丘共道¶
行。無漉水囊。渴欲飲水。見中有虫。一比丘¶
飲。一比丘不飲而死。飲水比丘往至佛所。以¶
事白佛。佛言。彼比丘有慚愧心。乃能守戒而¶
死。從今不聽無漉水囊行。犯者突吉羅。有諸¶
比丘欲近處行無漉水囊便不敢去。佛言。聽¶
於半由旬內無漉水囊行。復有二比丘共道¶
行。一比丘有漉水囊。一比丘無。不相借極渴¶
乏。以是白佛。佛言。我先不制無漉水囊行不
<pb:KR6k0001_T_026-0173c>¶
得過半由旬耶。若是無漉水囊。有衣角可漉¶
水者聽。欲行時心念用以漉水。亦聽畜漉水¶
筒。諸比丘便用金銀寶作。佛言。不應爾。聽用¶
銅鐵竹木瓦石作之。以十種家施衣細者漫¶
口。不聽用糞掃衣。犯者突吉羅。時舍利弗患¶
風。有一呵梨勒果著床脚邊。瞿伽離來。以是¶
上座驅舍利弗。舍利弗即避之忘呵梨勒。瞿¶
伽離見語諸比丘。世尊讚歎舍利弗少欲知¶
足。而今藏積我等所無。舍利弗聞作是念。我¶
今云何以此小事墮譏嫌中。便取棄之。諸比¶
丘語言。大德風患所須。勿棄此藥。可還取之。¶
答言。以此小物乃使同梵行人致此嫌怪。我¶
已棄之終不復取。諸比丘以是白佛。佛言。舍¶
利弗不但今棄此藥不肯復取。過去世時亦¶
曾如是。乃往過去時有一黑蛇。蛆一犢子。¶
還入穴中。有一呪師。以羖羊呪。呪令出穴。不¶
能令出。呪師便於犢子前燃火呪之。化成火¶
蜂。入蛇穴中。燒蛆黑蛇。蛇不堪痛然後出¶
穴。羖羊以角抄著呪師前。呪師語言。汝還舐¶
毒。不爾投此火中。黑蛇即說偈言。¶

#+BEGIN_VERSE
「　我既吐此毒
　終不還收之¶
　若有死事至
　畢命不復迴
#+END_VERSE
」¶

於是遂不收毒自投火中。佛言。爾時黑蛇者¶
舍利弗是。昔受如此死苦猶不收毒。況今更¶
取所棄之藥。從今聽諸比丘畜藥。六群比丘¶
便多積聚藥。諸白衣譏訶言。此諸沙門為欲¶
作醫為欲販賣。自言小欲知足。而無厭已。¶
諸比丘以是白佛。佛言。不應多畜藥。聽畜¶
種種雜藥各一阿陀羅。若有長病聽隨宜更
<pb:KR6k0001_T_026-0174a>¶
畜。有諸比丘無刀用竹蘆片割衣壞。佛¶
言。聽畜割截物刀。諸比丘便作大刀。賊來得¶
以害比丘。佛言。不聽作大刀。犯者突吉羅。聽¶
長一指一邊作刃以木作柄除漆樹。諸比丘¶
得針不敢受。佛言。聽受畜之。諸比丘便多畜。¶
佛言。不應多畜。聽畜三針。餘者淨施。時毘舍¶
離阿[少/兔]耶住處下濕多蚊虻蒸熱。諸比丘患¶
之。佛言。聽畜扇拂。諸比丘用馬尾作拂殺¶
虫。佛言。不聽用馬尾作拂。犯者突吉羅。有諸¶
比丘以鉢盛食著地翻之。佛言。聽作鉢鈸。¶
用銅鐵牙角瓦石竹木除漆樹。乃至結草著¶
下亦聽。有諸比丘鉢勳剝脫。佛言。應更熏。¶
諸比丘與作人食不量多少雖多猶瞋。佛言。¶
聽畜[豆*斗]斛升合。僧四方僧及私亦聽畜。亦應¶
有一儲備。諸比丘雇作人酥油蜜石蜜不稱¶
與雖多猶瞋。佛言。聽畜稱亦如上。時諸比丘¶
學書。諸白衣譏呵言。沙門釋子何不懃讀誦¶
用學書為。諸比丘以是白佛。佛言。不聽學書¶
後諸比丘差會次不知書記隨忘。佛言。聽學¶
書。但不聽為好廢業。諸比丘欲學呪呪蜂蛇¶
等諸毒。佛言。聽學。諸比丘畜田宅店肆。諸白¶
衣譏呵。我等有妻子累故畜田宅店肆。諸比¶
丘亦復如是。與我何異。諸比丘以是白佛。佛¶
言。皆不聽畜。犯者突吉羅。有諸白衣以田宅¶
店肆布施僧。諸比丘不敢受。便復譏呵言。此¶
諸比丘不堪受供養。以是白佛。佛言。聽僧受。¶
使淨人知。有諸比丘往問訊富蘭那迦葉¶
末伽離等諸外道師。佛言。不應問訊。犯者¶
突吉羅。諸比丘學種種卜。諸白衣譏呵言。沙
<pb:KR6k0001_T_026-0174b>¶
門釋子不能自淨其見。何能知未然事。諸比¶
丘以是白佛。佛言。不聽。犯者突吉羅。諸比丘¶
學迷人呪。佛言。不聽。犯者偷羅遮。諸比丘¶
學起死人呪。佛言。不聽。犯者偷羅遮。諸比¶
丘問卜相師欲自知吉凶。佛言不聽。犯者突¶
吉羅。諸比丘讀誦外書。諸白衣見譏呵言。此¶
沙門釋子不信樂梵行。捨佛經戒讀誦外書。¶
諸比丘以是白佛。佛言。不聽。有諸比丘與外¶
道論不知羞恥。念言。佛聽我等讀誦外書者¶
不致此恥。佛言。為伏外道聽讀外書。但不得¶
隨書生見。有諸比丘多畜小小銅塸。諸白衣¶
譏呵言。此沙門釋子多畜此器與我何異。諸¶
比丘以是白佛。佛言。不聽多畜小小銅塸。¶
犯者突吉羅。有婆羅門兄弟二人誦闡陀鞞¶
陀書。後於正法出家。聞諸比丘誦經不正譏¶
呵言。諸大德久出家而不知男女語一語多¶
語現在過去未來語長短音輕重音。乃作如¶
此誦讀佛經。比丘聞羞恥。二比丘往至佛¶
所。具以白佛。佛言。聽隨國音讀誦。但不得¶
違失佛意。不聽以佛語作外書語。犯者偷羅¶
遮。有諸比丘不繫下衣入聚落墮地露形。諸¶
女人笑之羞慚。佛言。不聽不繫下衣入聚落。¶
犯者突吉羅。聽畜腰繩。諸比丘作腰繩太長¶
繞腰四五匝。佛言。不聽長。極可二三匝。諸比¶
丘作腰繩太闊。佛言。聽廣極至四指狹不減¶
一指。諸比丘以雜色綖作。佛言不聽。聽隨¶
用一色。有諸比丘著輕衣入聚落。風吹露形。¶
諸女人笑羞恥。佛言。聽作衣紐鉤鉤之。應¶
用銅鐵牙角竹木作鉤除漆樹。乃至作帶帶
<pb:KR6k0001_T_026-0174c>¶
之。諸比丘一向著衣下易壞。佛言。聽顛倒著¶
衣上下皆安鉤紐及帶。有諸比丘誦呪時。不¶
噉鹽不眠床上。稱言南無婆伽婆。生疑我將¶
無隨異見受餘師法耶。以是白佛。佛言。神¶
呪法爾。但莫隨其見。爾時慈地比丘語廬¶
夷力士子言。陀婆比丘與汝婦通。廬夷聞¶
已即問陀婆。汝實爾不。陀婆不答。廬夷便言。¶
陀婆犯欲羞恥無辭答我。諸比丘以是白佛。¶
佛言。聽與廬夷力士子作覆鉢白四羯磨。一¶
切不得復入其家。應一比丘唱言。大德僧聽。¶
廬夷力士子虛謗陀婆婬通其婦。僧今與作¶
覆鉢羯磨。一切不得往入其家。若僧時到僧¶
忍聽。白如是。大德僧聽。廬夷力士子虛謗陀¶
婆婬通其婦。僧今與作覆鉢羯磨。一切不得¶
往入其家。誰諸長老忍默然不忍者說。僧已¶
與廬夷力士子作覆鉢羯磨竟。僧忍默然故¶
是事如是持。若僧與作覆鉢羯磨。一切四眾¶
皆不得與來往語言。有諸比丘與諸優婆塞¶
小小諍計。便與作覆鉢羯磨。佛言。不應以¶
小小事便與白衣作覆鉢羯磨。若成就八法¶
乃應作之。若優婆塞於諸比丘前毀呰三寶¶
及戒。欲不利諸比丘。與諸比丘作惡名聲。欲¶
奪比丘住處。犯比丘尼。是為八。阿難白衣¶
時與廬夷親厚。佛告阿難。汝往廬夷所¶
言。僧已與汝作覆鉢羯磨。阿難受教往到其¶
門。守門人白。阿難在外。彼言令入。阿難語¶
言。我今不得復入汝門。廬夷聞之便疾出問。¶
汝忽何故不入我門。答言。僧已與汝作覆鉢¶
羯磨。一切四眾不得來往共汝語言廬夷言。
<pb:KR6k0001_T_026-0175a>¶
若如汝語便是殺我悶絕倒地。阿難言。汝起¶
往謝陀婆。僧當與汝解覆鉢羯磨。廬夷即從¶
地起往到佛所。頭面禮足白佛言。我實不見¶
陀婆與我婦通。慈地語我信其語耳。佛言。汝¶
可辭謝陀婆。僧當與汝解覆鉢羯磨。受教即¶
往陀婆所頭面禮足手捉其脚白言。我愚癡¶
故信於人言誹謗大德。願受我悔過。陀婆比¶
丘即為受之。廬夷既辭謝已還到佛所。白言。¶
我已辭謝陀婆比丘竟。佛告諸比丘。聽僧白¶
二羯磨為解之。廬夷力士子應至僧中偏袒¶
右肩脫革屣一一禮僧足[跍*月]合掌作如是¶
白。大德僧聽。我廬夷力士子虛謗陀婆與我¶
婦通。僧與我作覆鉢羯磨。不聽一切四眾來¶
往我家。我已辭謝陀婆竟。今正順僧從僧乞¶
解覆鉢羯磨。願僧慈愍故為我解之。如是三¶
乞。應一比丘唱言。大德僧聽。廬夷力士子¶
虛謗陀婆婬通其婦。僧與作覆鉢羯磨。不聽¶
一切四眾來往共語。某已辭謝陀婆。從僧乞¶
解覆鉢羯磨。僧今與解。若僧時到僧忍聽。白¶
如是。大德僧聽。廬夷力士子虛謗陀婆。乃至¶
僧今與解。誰諸長老忍默然不忍者說。僧已¶
與廬夷力士子解覆鉢羯磨竟。僧忍默然故¶
是事如是持。有諸優婆塞以小小瞋嫌比丘便¶
不復敬信。佛言。優婆塞不應以小小事不敬¶
信比丘。若比丘成就八法然後不應敬信。毀¶
訾三寶及戒。欲不利諸優婆塞。與優婆塞作¶
惡名聲。欲奪優婆塞住處。以非法為正欺優¶
婆塞。是為八。若優婆塞瞋比丘。比丘不應往¶
其家。若聚落皆瞋比丘。比丘不應往此聚
<pb:KR6k0001_T_026-0175b>¶
落。¶

時跋難陀捉蓋著革屣絡囊盛鉢掛杖擔¶
行。有優婆塞共一外道弟子在後。遙見謂是¶
外道。語外道弟子言。看汝師在路行無有儀¶
威。外道弟子言。汝等見無威儀者皆謂是外¶
道。而今此人實是釋子。二人共諍遂便共¶
覩。逐及問之。果是釋子。優婆塞既輸所¶
覩又大慚愧。諸比丘以是白佛。佛言。不聽¶
作此儀法在道路行。犯者突吉羅。有諸比丘¶
在路行為塔得蓋不敢受。諸居士譏呵¶
。此沙門釋子不欲供養塔。。佛言。聽¶
受。但不得如外道威儀持行。有諸老病比丘¶
須拄杖絡囊盛鉢乞食。佛言。聽從僧乞。彼¶
比丘應至僧中乞言。大德僧聽。我某甲比丘¶
老病。今從僧乞聽拄杖絡囊盛鉢乞食。願僧¶
聽之。如是三乞。僧應籌量應與不應與。若¶
實不老病不應與。若實老病應白二羯磨與¶
之。一比丘唱言。大德僧聽。此某甲比丘老¶
病。今從僧乞聽拄杖絡囊盛鉢乞食。僧今聽¶
之。若僧時到僧忍聽。白如是。大德僧聽。此某¶
甲比丘老病。乃至僧今聽之。誰說長老忍¶
默然不忍者說。僧已聽某甲比丘老病拄杖¶
絡囊盛鉢乞食竟。僧忍默然故。是事如是持。¶
有諸比丘欲畜杖絡囊。佛言。應作僧所羯磨¶
人有而畜又絡囊。若有親里比丘尼亦聽¶
作彼有而畜。有諸比丘觸雨乞食壞衣色。佛¶
言。聽捉蓋至門放地乞食得已還捉持去。有¶
諸比丘持蓋乞食還著溫室講堂食處餘霤¶
地成泥佛言。聽作屋安之勿令相妨。有
<pb:KR6k0001_T_026-0175c>¶
諸比丘欲私作蓋。佛言。聽作。方圓隨意木作¶
頭子除漆樹。若葉若草作覆。亦聽十種衣一¶
一衣覆之。僧四方僧及私皆聽畜。亦聽長一¶
以為備豫。有一比丘患眼。佛言。聽著眼藥灌¶
鼻以油酥摩頂上以鹽酥摩脚下。諸比丘不¶
知用何物作灌鼻筒。佛言。除漆樹餘竹木銅¶
鐵牙角作之。有一比丘名瞿或食後輒呞。諸¶
比丘見疑犯非時食。以是白佛。佛言。諸比丘。¶
此比丘前五百世常生牛中。餘報生人間。凡¶
有所食非呞不消。從今如此等比丘非呞¶
無犯。有諸比丘或依止僧住。或依止四方僧¶
住。或依止塔住。無人教誡愚闇無知不能學¶
戒。以是白佛。佛言不聽依止僧四方僧及塔¶
住。犯者皆突吉羅。聽依止上座及如法比丘¶
能教誡者。時諸比丘同覆眠更相觸身生染¶
著心不樂修梵行。佛言。不聽同覆眠。犯者¶
突吉羅。若無衣覆者。聽異襯身衣上得覆同¶
。若住處迮不相識。聽同床坐。皆不得眠。若¶
眠突吉羅。有一阿練若處野火欲至。不知云¶
何。以是白佛。佛言。汝往滅之。受教往滅。不¶
能令滅。還白佛。佛言。可以我名語火神言。世¶
尊欲令汝滅。受教往語火即滅。還白佛。佛言。¶
此火神不但今世聞我名火便滅。過去世時¶
海中有洲。於七歲中常為火所燒。彼洲上叢¶
草中有雉生一鶵。父母見火欲至便捨而去。¶
其鶵於後帳舒翅脚示火神。說偈言。¶

#+BEGIN_VERSE
「　有脚未能行
　有翅未能飛¶
　父母見捨去
　唯願活我命
#+END_VERSE
」¶

火神即以偈答。
<pb:KR6k0001_T_026-0176a>¶

#+BEGIN_VERSE
「　卵生非所求
　而今從吾乞¶
　我今當施汝
　四面各一尋
#+END_VERSE
」¶

佛言。爾時雉鶵者則我身是。火神者今火神¶
是。昔以為我滅火。今又為我滅之。若野火¶
來時。應打揵搥若唱今。僧同集使淨人刈¶
左右草以火逆燒水土澆坋濕衣撲滅。有諸¶
住處塔中幡蓋盈長棄於庭中縱橫踐蹋。諸¶
白衣譏呵言。此諸沙門不惜他物毀敗供養¶
非沙門法。諸比丘以是白佛。佛言。除佛辟支¶
佛塔餘塔。長物聽作四方僧用。若此塔後須¶
取四方僧物還之。時諸比丘噉生熟蒜。前食¶
後食無時不噉。亦空噉之房舍臭處。諸白衣¶
入房聞臭譏呵言。此諸沙門住處蒜臭猶如¶
食厨。諸比丘以是白佛。佛言。不聽無因緣¶
噉蒜。若有因緣噉時。不得在諸比丘上風行¶
立。有一比丘以小因緣噉蒜。如來說法不敢¶
往聽。佛問。何故不來聽法。答言。世尊。不聽¶
噉蒜在諸比丘上風行立。是以不敢。佛種種¶
呵責彼比丘。汝愚癡人所作非法。貪食臭¶
穢失於無量法味之利。呵已告諸比丘。從今¶
不聽以小因緣噉蒜。犯者突吉羅。噉蒜比丘¶
應正順諸比丘。正順者。七日不得入溫室講¶
堂食堂浴室廁上他房聚落塔邊過。七日後。¶
臥具應抖捒者抖捒應浣者浣。應曬者曬。應香勳者香勳。灑掃房中遍泥其內。自¶
浣衣服洗浴身體然後入。時諸比丘畜大銅¶
塸。諸白衣見問言。此是誰器。有人答言。是¶
諸比丘許。便譏呵言。此沙門如王大臣。何¶
用畜此大銅塸為。諸比丘以是白佛。佛言。
<pb:KR6k0001_T_026-0176b>¶
從今不聽畜大銅塸。若畜一升已上突吉¶
羅。時諸比丘處處小便臭處不淨。諸白衣譏¶
呵言。此沙門釋子無有儀法。小便無有¶
常處。臭處不淨。有一比丘在不應小便處小¶
便。鬼神捉其男根牽至屏處。語言。大德應¶
在此處小便。諸比丘以是白佛。佛言。不聽¶
漫小便。應屏處作處所。犯者突吉羅。有諸¶
客比丘不知小便處。佛言。聽問舊比丘。有¶
諸老病比丘不能至小便處。佛言。聽畜小便¶
器。諸比丘便內小便器著房中臭處。佛言。不¶
應內房中。諸比丘既著房外惡虫入中。佛¶
言。若須內房中應密塞口。若著房外與水滿¶
中。有諸比丘處處大便。諸白衣譏呵如上。佛¶
言。不應爾。聽屏處掘地作廁屋覆上作上下¶
道及欄格。廁滿應除去。若生虫應作坑安¶
之。若未生虫。持麴末著廁埳中。虫則不生。¶
有諸比丘不嚼楊枝。口臭食不消。有諸比丘¶
與上座共語惡其口臭。諸比丘以是白佛。佛¶
言。應嚼楊枝。嚼楊枝有五功德。消食。除冷熱¶
唌唾。善能別味。口不臭。眼明。有諸比丘趣¶
嚼木。佛言。有五種木不應嚼。漆樹毒樹舍¶
夷樹摩頭樹菩提樹。餘皆聽嚼。時諸比丘欲¶
莊嚴自恣處。佛言。聽莊嚴。至自恣日竟夜¶
說法經唄。不知誰應作。佛言。應差能者。諸比¶
丘以小病辭不肯說法經唄。佛言。不應以小¶
病辭說法經唄。有住處諸惡獸來入。佛言。聽¶
打鼓打木大喚作聲及燃火。有住處毒虫來¶
入。佛言。聽取遠棄。諸比丘手捉蛆手。佛¶
言。聽以挾著瓶中持去。有住處不閉戶
<pb:KR6k0001_T_026-0176c>¶
失衣鉢。佛言。應作關鑰令人不知開。舍利弗¶
患風波斯匿王語言。應以乾蝦蟇薰鼻。不敢¶
用。佛言。聽用。有比丘欲染衣。佛言。聽用根¶
莖華葉皮染。有比丘欲染欽婆羅。佛言。聽¶
用尸尸婆樹佉羅陀樹胡桃樹染。諸比丘便¶
染作純黑色。佛言。不應作純黑色衣。難陀¶
有三十二相。雖不及佛。諸比丘遙見謂是世¶
尊。恒為之起。難陀慚愧不知云何。以是白佛。¶
佛言。聽難陀作衣與佛衣異相。有諸比丘受¶
阿練若十二頭陀法不捨。在人間住受請乃¶
至受屋舍等。以是白佛。佛言。一一皆突吉羅。¶
聽近聚落乃至一拘蘆賖。若不能皆應捨。有¶
諸比丘祀祠鬼神。佛言。不應爾。犯者突吉羅。¶
不得為鬼神及外道師作塔亦如是。有諸比¶
丘既作鬼神塔。鬼神依之。後壞鬼神瞋。佛言。¶
已作不聽壞。犯者突吉羅。有諸比丘大小便¶
鬼神塔中。或左繞而去。鬼神瞋。佛言。不應¶
爾。犯者突吉羅。若路從左邊去聽隨路行。有¶
諸比丘刻木作男女像鳥獸形。又作種種戲¶
具。與白衣小兒。佛言。不應作與。犯者突吉¶
羅。有比丘自歌舞教人歌舞。自作樂教人作¶
樂。佛言。不應爾。犯者突吉羅。¶
《五分律》卷第二十六
<pb:KR6k0001_T_026-0177a>¶

