#-*- mode: mandoku-view; -*-
#+DATE: 2015-08-30 20:39:12.481552
#+TITLE: 彌沙塞部和醯五分律
#+PROPERTY: CBETA_ID T22n1421
#+PROPERTY: ID KR6k0001
#+PROPERTY: SOURCE Taisho Tripitaka Vol. 22, No. 1421
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6k0001_T_016-0108a> 
#+PROPERTY: JUAN 16
¶
《五分律》卷第十六(彌沙塞部)¶
¶
宋罽賓三藏佛陀什¶
共竺道生等譯¶
第三分初受戒法之二¶

於是世尊告諸比丘。汝等各各分部遊行世¶
間。多有賢善能受教誡者。吾今獨往優為界¶
欝鞞羅迦葉所而開化之。諸比丘受教分部¶
而去。世尊便到迦葉所。迦葉事一毒龍。著別¶
靜室無敢入者。唯除迦葉。佛故投暮往到其¶
所。求索寄止。龍室中宿。答言。甚不受也。中¶
有毒龍恐相害耳。佛言。無苦龍不害我。答言。¶
若不畏者隨意入宿。佛即持草入室敷座而¶
坐。作是念。我當稍化龍身使形如箸。內於¶
鉢中以調伏彼。適坐須臾龍大瞋忿身皆烟¶
出。佛亦出烟。龍舉身火然。佛亦舉身出火。¶
二火俱盛龍室洞然。時迦葉及諸弟子來繞¶
龍室悲慟言。可惜大沙門不用我語為龍所¶
害。明旦佛以鉢盛龍而出。語迦葉言。此鉢毒¶
龍眾人所畏今以降矣。迦葉心念。是大沙門¶
雖神。不如我道真。世尊即以神力如力士屈¶
伸臂頃。持龍著世界中間還迦葉所。迦葉問¶
佛。龍著何所。答言。置世界中間。迦葉復念。¶
是大沙門極神。須臾之間持龍乃著世界中¶
間。雖然故不如我已得阿羅漢道。¶

迦葉白佛。願大沙門住此我自供養佛言。汝¶
若能日日自來請我當受汝請。答言甚善。去¶
迦葉不遠有一茂林。佛於中止。夜四天王來
<pb:KR6k0001_T_016-0108b>¶
下侍衛并欲聽法。四王光明猶四火聚。¶
迦葉夜起見佛邊。有似四大火聚。不知何等。¶
明日請佛白言。食具已辦願見顧食。又問。昨¶
夜此間有四光聚。似火而非為是何等。佛言。¶
昨夜四天王來下供養聽法是其光耳。迦葉¶
復念。是大沙門極大威神。乃使四天王自¶
來供養。雖然故不如我已得阿羅漢道。佛語¶
迦葉。汝且前去吾隨後到。迦葉適去。佛如¶
屈伸臂頃到閻浮提樹取其果還。迦葉未至¶
已在其坐。迦葉後至見佛問言。我不從餘道¶
還。亦無經過處。不見大沙門。為從¶
何道來。佛言。汝適去後。我至閻浮提樹取¶
其果還。香美可食。今以與汝可試食之。迦¶
葉復念。大沙門有大神力。然不如我已得阿¶
羅漢道。¶

佛食已還彼林中。夜釋提桓因自下侍衛并¶
欲聽法。帝釋光明遍照林中倍四天王。迦葉¶
夜見亦復不知是何等光明。日復來請佛白。¶
食已辦并問光意。佛言。昨夜釋提桓因供養¶
聽法是其光耳。迦葉復念。是大沙門神則神¶
矣。乃使帝釋自來供養。然不如我已得阿羅¶
漢道。佛語迦葉。汝且前去吾隨後到。迦葉適¶
去。佛到閻浮提邊訶梨勒林取其果還。迦¶
葉未至已在其坐。迦葉後至如上而問。佛言。¶
汝適去後。我到閻浮提邊訶梨勒林取其果¶
還。香美可食。今以與汝可試食之。迦葉復¶
如上念。佛食已還彼林中。夜娑婆世界主梵¶
天王自下侍衛并欲聽法。梵王光明倍於帝¶
釋。迦葉夜見亦復不知是何等光明。日復來
<pb:KR6k0001_T_016-0108c>¶
請佛白。食已辦并問光意。佛言。昨夜梵天王¶
來下供養聽法是其光耳。迦葉復念。是大沙¶
門神則神矣。乃使梵王自來供養。然不如我¶
已得阿羅漢道。佛語迦葉。汝且前去吾隨後¶
到。迦葉適去。復到閻浮提邊阿摩勒林取¶
其果還。餘如上說。¶

佛食已還彼林中。爾時世尊須水澡洗。尼連¶
禪河自然曲流。經佛邊過令佛得用。明日迦¶
葉復來請佛白食已辦。見河曲流即問。誰曲¶
此流。佛言。吾昨須水水自曲來。迦葉復念。¶
是大沙門神則神矣。發心念水水則曲流。然¶
不如我已得阿羅漢道。佛語迦葉。汝且前去¶
吾隨後到。迦葉適去。佛到俱耶尼取彼牛乳。¶
餘如上說。¶

佛食已還彼林中。爾時有斯那婆羅門婢死¶
棄衣塚間。佛取持還。念當於何浣。適發心時。¶
釋提桓因來下以手指地水出成池。白佛言。¶
可於此浣。阿毘釋迦山神送大石盆。亦白¶
佛言。可用浣之。復念我拄何物用浣此衣。¶
去池不遠有柯睺樹。其神曲枝令佛攀之。佛¶
浣衣竟於虛空中曬。迦葉明日復來請佛白¶
食已辦。見浣衣事皆以問佛。佛具以答。迦¶
葉心念如前。佛語迦葉。汝且前去吾隨後到。¶
迦葉適去。佛到欝單越取自然粳米。餘如上¶
說。佛食已還彼林中。爾時迦葉明日節會。念¶
言。今不請佛。若眾人見者。必當捨我競奉事¶
之。便止不請。佛即遙知。復到欝單越取食而¶
食。過其日已。迦葉復來請佛白食已辦。又問。¶
佛昨不來竟於何食。佛言。汝昨節會念言。佛
<pb:KR6k0001_T_016-0109a>¶
若來者眾人共見。必當捨我競共事之。是故¶
我到欝單越取食而食。迦葉復念。是大沙門¶
神則神矣。乃知人念。然不如我已得阿羅漢¶
道。於是佛與迦葉俱到其家食已還彼林中。¶
爾時迦葉五百弟子皆共破薪而斧不舉。以¶
事白師。師言。恐大沙門所為。汝往問之。即以¶
問佛。佛問欲使舉不。答言欲舉。佛言。可去斧¶
自當舉。既舉復不肯下。復以白師。師教問佛。¶
佛問欲使下不。答言爾。佛言。可去斧自當下。¶
既下斧皆著薪又不得舉。復以白師。師教問¶
佛。佛問欲舉不。答言爾。佛言。可去自舉¶
得用。即皆得用。復欲然火火不肯然。復以白¶
師。師教問佛。佛問欲使然不。答言爾。佛言。¶
可去火自當然。火即自然。既然復不肯滅。復¶
以白師。師教問佛。佛問欲使滅不。答言爾。佛¶
言。可去火自當滅。火即自滅。復欲瀉水滅¶
炭。水住瓶中終不肯出。復以白師。師教問¶
佛。佛言。欲使出不。答言爾。佛言。可去水自¶
當出。水即自出。既出復不肯止。復以白師。師¶
教問佛。佛言。欲使止不。答言爾。佛言。可去¶
水自當止。水即自止。爾時黑雲大雨七日。佛¶
所住林及迦葉家浩成一水。迦葉恐佛為水¶
所漂乘船來視。乃見世尊在尼連禪河水上¶
經行。迦葉復念。是大沙門神則神矣。水大¶
暴長不為漂沒乃方在上經行。然不如我已¶
得阿羅漢道。¶

於是世尊。飛昇虛空告迦葉言。汝非羅漢。何¶
為虛妄自稱得道。迦葉白言。實爾世尊。實爾¶
世尊。復白佛言。願得於大沙門所出家受具
<pb:KR6k0001_T_016-0109b>¶
足戒。佛言。報汝弟子未。答言未。佛言。可先¶
報之。迦葉受教。即還語弟子言。汝等知不。我¶
欲於大沙門所淨修梵行。汝等從我為善不¶
樂隨意。五百弟子同聲言。我等見佛降龍已¶
生信心但待師耳。願皆隨從。於是師徒共往¶
佛所。白佛言。我等師徒俱欲出家受具足戒。¶
佛言。善來比丘。受具足戒。於我善說法律。能¶
盡一切苦淨修梵行。迦葉及五百弟子鬚髮¶
自墮袈裟著身鉢盂在手。既受戒已以先被¶
服事火之具。皆棄尼連禪河中。是為迦葉及¶
五百弟子受具足戒。¶

迦葉有二弟。大名那提迦葉。小名伽耶迦¶
葉。大弟有三百弟子。小弟有二百弟子。去兄¶
一由旬居在下流。見兄事火之具隨水來下。¶
恐兄為惡人所害大水所漂。二弟即將五百¶
弟子逆水而上。見兄師徒皆作沙門怪而問¶
之。何故如此。答言。此道最勝出要之法無有¶
過者。二弟及其五百弟子皆共議言。我兄智¶
慧第一而今樂之此道必勝。皆當相與同兄¶
出家。即共詣佛頂禮佛足。白佛言。願與我等¶
出家受具足戒。佛言。善來比丘。乃至鉢盂¶
在手。亦如上說。¶

於是世尊作是念。何處多有飲食臥具。於中¶
教誡此故梵志千比丘僧。彼伽耶山多有飲¶
食臥具。念已將千比丘往到彼所。以三事教¶
誡。一者神足教誡。二者說法教誡。三者教¶
勅教誡。何謂神足教誡。如神通中說。何謂¶
說法教誡。言比丘當思是。不可思是。當憶¶
念是。不憶念是。當修是。當斷是。當依是行。
<pb:KR6k0001_T_016-0109c>¶
何謂教勅教誡。言比丘一切熾然。云何一切¶
熾然。眼熾然色熾然。眼識眼觸眼觸因緣生¶
受亦熾然。以何熾然。欲火熾然瞋欲癡欲熾¶
然。乃是意法亦如是。聖弟子聞如是法。生¶
於厭離無有染著。便得解脫解脫智生。所作¶
已作梵行已立不復受有。說是法時。千比丘¶
漏盡心得解脫。¶

爾時世尊作是念。吾昔與瓶沙王要得道度¶
之。今應詣彼。便與千比丘前後圍繞漸漸遊¶
行向王舍城。瓶沙王聞佛成道度優為迦葉¶
兄弟三人及千弟子今來此邑。即勅國界四¶
萬二千聚落。一聚落出豪傑二人出共迎佛。¶
八萬四千人乘象馬車前後導從。爾時春末¶
月熱已極盛。眾人各念。願得微陰。時釋提桓¶
因知彼念。即化作雲蓋涼風微起。自化為梵¶
天。著黃色衣執七寶杖七寶柄拂。離地一肘¶
於佛前導。時摩竭人欲當佛前帝釋驅逐。悉¶
皆嫌之而說偈言。¶

#+BEGIN_VERSE
「　形如梵天王
　執杖而躡虛¶
　口宣柔軟語
　是誰之給使
#+END_VERSE
」¶

時釋提桓因以偈答言。¶

#+BEGIN_VERSE
「　解說一切縛
　最上調御士¶
　應供已善逝
　我為彼給使
#+END_VERSE
」¶

時瓶沙王作是念。佛止宿處。我當即以此處¶
施佛立於精舍。佛知其意暮宿迦蘭陀竹園。¶
于時大眾咸生疑念。不知佛與優為迦葉誰¶
是弟子。佛知眾念。便向優為迦葉而說偈言。¶

#+BEGIN_VERSE
「　優為汝何見
　而捨事火法¶
　吾今親問汝
　汝可如實答
#+END_VERSE
」
<pb:KR6k0001_T_016-0110a>¶

優為迦葉以偈答言。¶

#+BEGIN_VERSE
「　常貪於美味
　心馳色聲中¶
　我見有斯垢
　故捨事火業
#+END_VERSE
」¶

爾時大眾雖聞佛與迦葉各說一偈。未悟義¶
旨猶有疑慮。佛知眾心復以偈問。¶

#+BEGIN_VERSE
「　五味甘人口
　聲色悅人心¶
　汝見此為垢
　於何而得無
#+END_VERSE
」¶

優為迦葉復以偈答。¶

#+BEGIN_VERSE
「　我見休息道
　一切無有著¶
　不異不可異
　於此捨火祠
#+END_VERSE
」¶

爾時大眾雖重聞偈猶懷猶豫。佛知其心便¶
告迦葉。汝起扇佛。即受教起扇。又語迦葉。現¶
汝神變。即復示現種種神化。分身百億還合¶
為一。石壁皆過。入地如水履水如地。坐臥空¶
中如鳥飛翔。舉身洞然烟若雲起。手捫日¶
月平立至梵自在無礙。或身上出水身下火¶
然。或身上火然身下出水。然後來下稽首佛¶
足。右繞三匝長跪合掌。白佛言。世尊是我師。¶
我是世尊弟子。如是三白已。語大眾言。吾之¶
所知下及神變皆大師恩。於是大眾始知迦¶
葉是佛弟子。便於佛所喜敬無量。諸佛常法。¶
人心未轉不為說法。佛知大眾既已喜敬。為¶
說種種妙法示教利喜。及說佛常所說法苦¶
集盡道。瓶沙王及八萬四千人。即於坐上遠¶
塵離垢得法眼淨。見法得果已受三自歸及¶
受五戒。於是瓶沙王稽首。請佛及僧明日中¶
食。佛默然受。歡喜還宮。勅辦種種美饍。明旦¶
於竹園敷座。自出白食具已辦。佛與大眾隨¶
次而坐。王手自斟酌歡喜無惓。食已行水在
<pb:KR6k0001_T_016-0110b>¶
一面立。白佛言。今以此竹園奉上世尊。佛言。¶
可以施僧其福益多。王復白佛。願垂納受。佛¶
言。但以施僧我在僧中。王便受教。以施四方¶
僧。然後取小床於佛前坐。為說隨喜呪願偈。¶
如為毘蘭若所說說。已更為說種種妙法遣¶
還所住。王從坐起頂禮佛足右遶三匝而退。¶

爾時世尊在羅閱祇竹園精舍。彼有一邑¶
名那羅陀。有故梵志名曰沙然。受學弟子二¶
百五十。門徒之中有二高足。一名優波提¶
舍。二名拘律陀。爾時頞鞞著衣持鉢入城¶
乞食。顏色和悅諸根寂定。衣服齊整視地而¶
行。時優波提舍出遊。遙見頞鞞威儀庠序歎¶
未曾有。待至便問。何所法像衣服反常。寧有¶
師宗可得聞乎。頞鞞對曰。瞿曇沙門是我大¶
師。我等所尊從而受學。優波提舍言。汝等大¶
師說何等法。頞鞞言。我年幼稚學日初淺。豈¶
能宣師廣大之義。今當為汝略說其要。我師¶
所說。法從緣生亦從緣滅。一切諸法空無有¶
主。優波提舍聞已。心悟意解得法眼淨。便¶
還所住為拘律陀說所聞法。拘律陀聞。亦離¶
塵垢得法眼淨。即問。如來遊化今在何¶
住。答言。今在迦蘭陀竹園。拘律陀言。如來是¶
我等師。便可共往禮敬問訊。優波提舍言。二¶
百五十弟子。師臨終時囑吾等成濟。豈可¶
不告而獨去乎。二人即往弟子所語言。我等¶
欲從瞿曇沙門淨修梵行。汝等各各隨意所¶
樂。時二百五十弟子皆悉樂從。二人便將弟¶
子俱詣竹園。世尊遙見告諸比丘。彼來二人。¶
一名優波提舍。二名拘律陀。此二人者。當
<pb:KR6k0001_T_016-0110c>¶
於我弟子中為最上首。智慧無量神足第一。¶
須臾來到。佛為漸次說法。布施持戒生天之¶
論。訶欲不淨讚歎出離。即於坐上漏盡意¶
解。皆前白佛。願得出家淨修梵行。佛言。善來¶
比丘。於我法中修行梵行。得盡苦原即名出¶
家受具足戒。¶

爾時世尊遊羅閱祇。欝鞞羅迦葉兄弟及千¶
弟子。舍利弗目揵連及二百五十弟子。皆出¶
家學道。羅閱祇諸豪貴族姓長者居士。亦皆¶
出家。大眾圍繞集於彼國。而為說法。¶

佛在王舍城。爾時世尊未教諸比丘有和尚¶
阿闍梨。無和尚阿闍梨故。威儀失節。著上¶
下衣皆不如法。不知淨不淨事。不繫念在前。¶
不善護諸根。入聚落乞食受不淨食。自手取¶
食不從人受。人授食時就彼手中抄撥而取。¶
手捻鉢緣不擎鉢受。食時高聲亂語。不信樂¶
佛法者譏訶言。此諸沙門甚於外道。無有威¶
儀乃至高聲亂語。無沙門行破沙門法。其所¶
不經過處皆得善利。復有一病比丘。無瞻視¶
者由此命過。諸長老比丘聞種種訶責。以是¶
白佛。佛以是事集比丘僧。問諸比丘。汝等實¶
爾不。答言。實爾世尊。佛種種訶責言。汝等云¶
何散亂其心。行止坐臥皆不如法。訶已告諸¶
比丘。若披著上下衣不如法。乃至食時高¶
聲亂語皆突吉羅。從今以十利故。聽諸比丘¶
有和尚。自然生心愛念弟子如兒。弟子¶
自然生心敬重和尚如父。勤相教誡更相敬¶
難。則能增廣佛法使得久住。¶

請和尚法。應偏袒右肩脫革屣胡跪兩手
<pb:KR6k0001_T_016-0111a>¶
捧和尚足作是言。我某甲今求尊為和尚。尊¶
為我作和尚。我樂為尊和尚依。尊為和¶
尚故。得受具足戒。如是三求。和尚應答¶
可爾。當教誡汝。汝莫放逸。¶

弟子應承奉和尚。若不白和尚入聚落突吉¶
羅。若欲共餘比丘行。亦應白和尚。若不白¶
若不聽而去皆突吉羅。若餘比丘呼共行亦¶
如是。若欲就餘比丘取衣鉢革屣之屬亦應¶
白。若不白若不聽而取皆突吉羅。若欲與¶
餘比丘衣鉢亦如是。若餘比丘欲為擔衣鉢¶
及為取亦應白。若不白若不聽而輒作皆¶
突吉羅。若餘比丘倩擔衣鉢及令取亦如¶
是。凡有所作乃至剃頭若為人剃皆應白。唯¶
除大小便及用楊枝。若和尚犯麁惡罪。弟¶
子應勤作方便令速除滅。若不作方便突吉¶
羅。若僧應與和尚作別住。若行摩那埵。若¶
行本日。若行阿浮訶那。弟子應懃作方便求¶
僧速與作別住乃至阿浮訶那。若不懃作突¶
吉羅。若和尚出罪之日。弟子應為掃灑敷坐¶
辦舍羅籌集僧。求羯磨比丘。若不爾突吉羅。¶
若僧與和尚作訶責羯磨驅出羯磨依止¶
羯磨舉罪羯磨下意羯磨。弟子應懃求僧¶
令莫作。若不求僧突吉羅。若僧必應作此諸¶
羯磨。弟子應求莫違法。若不求突吉羅。若和¶
尚病。弟子應扶侍左右。若和尚有物。應白¶
取易隨病食隨病藥。若和尚無物。自有應為¶
易。若復自無。應為索。叉應朝暮為病和尚¶
說法。和尚病未瘥不得遊行。若不爾突吉¶
羅。若弟子犯麁惡罪乃至病未瘥。和尚看視
<pb:KR6k0001_T_016-0111b>¶
亦應如是。¶

爾時諸比丘一語授戒言。汝歸依佛。又有比¶
丘二語授戒言。汝歸依佛歸依法。又有比丘¶
三語授戒言。汝歸依佛歸依法歸依僧。以是¶
白佛。佛言。不應一語二語三語授戒。又有比¶
丘作善來比丘授戒。諸長老比丘訶責。汝云¶
何如佛作善來比丘授戒。以是白佛。佛言。不¶
應作善來比丘授戒。¶

爾時諸比丘作是念。但佛與比丘受戒。我等¶
亦得。若得者應云何授。以是白佛。佛言。今聽¶
汝等與比丘受戒。應作白四羯磨授。欲受¶
戒者。偏露右肩脫革屣禮僧右膝著地作是¶
白。大德僧聽。我某甲。從某甲和尚受具足戒。¶
今從僧乞受具足戒。願僧濟拔我。慈愍故。¶
如是三白。眾中應一知法比丘若上座若上¶
座等僧中白言。大德僧聽。此某甲欲受具足¶
戒。某甲為和尚。僧今與某甲授具足戒。和¶
尚某甲。若僧時到僧忍聽。白如是。大德僧聽。¶
此某甲欲受具足戒。某甲為和尚。僧今與某¶
甲授具足戒。和尚某甲。誰諸長老忍默然。¶
若不忍說。第二第三亦如是。僧已忍某甲¶
受具足戒和尚某甲竟。僧忍默然故。是事如¶
是持。時諸比丘便四人乃至九人。與一人乃¶
至眾多人受具足戒。諸長老比丘訶責。以是¶
白佛。佛言。聽十眾授具足戒。諸比丘便以非¶
人白衣滅擯人被舉人自言人不同見人狂¶
人散亂心人病壞心人比丘尼式叉摩那沙彌¶
沙彌尼足為十眾授具足戒。以是白佛。佛言。¶
應如法比丘十人授具足戒。諸比丘授眠人
<pb:KR6k0001_T_016-0111c>¶
醉人狂人散亂心人病壞心人異見人具足¶
戒。以是白佛。佛言。不應授眠人乃至異見人¶
具足戒。應如法十比丘授如法人具足戒。諸¶
比丘以眠人醉人狂人散亂心人病壞心人為¶
和尚。以是白佛。佛言。不應以此人為和尚。諸¶
比丘復以二人乃至十人為和尚。以是白佛。¶
佛言。應以一人為和尚。不應以二人乃至十¶
人。有說欲受具足戒。不能得集十如法比¶
丘。作是念。若佛聽我於布薩時自恣時僧自¶
集時受具足戒者無如是苦。以是白佛。佛言。¶
聽同布薩時自恣時僧自集時受具足戒。¶

時六群比丘與某和尚阿闍梨不和合。便與¶
受戒人作難。以是白佛。佛言。受戒人若無難¶
不應為生難。若為生難突吉羅。復有諸比丘。¶
以小似片事強與受戒人作難。或言似瞎或¶
言以跛。見其短小便言未滿二十。或言父母¶
似未聽出家。以是白佛。佛言。不應以小似片¶
事與受戒人作難。若作難突吉羅。諸比丘猶¶
為作難。以是白佛。佛言。若合和尚阿闍梨¶
意應與受戒。¶

復有諸比丘。於界內作別眾授戒。以是白佛。¶
佛言。應出界外白二羯磨作小界授戒。先應¶
一比丘唱四方界相。一比丘白。大德僧聽。如¶
某甲比丘所唱界相。今僧結作戒壇共住共¶
布薩共得施。若僧時到僧忍聽。白如是。大德¶
僧聽。如某甲比丘所唱界相。今僧結作戒壇¶
共住共布薩共得施。誰諸長老忍默然若不¶
忍說。僧已結某甲比丘所唱界相作戒壇共¶
住共布薩共得施竟。僧忍默然故。是事如是
<pb:KR6k0001_T_016-0112a>¶
持。諸比丘既結戒場不捨而去。以是白佛。佛¶
言。應白二羯磨捨界而去。一比丘白。大德僧¶
聽。此結界處。僧今捨是界。若僧時到僧忍聽。¶
白如是。大德僧聽。此結界處。僧今捨是界。¶
誰諸長老忍默然若不忍說。僧已捨是界¶
竟。僧忍默然故。是事如是持。時諸比丘將欲¶
受戒人至受戒處。語上座言。為作羯磨。答言。¶
我不誦羯磨。乃至下座亦如是。不得為受戒。¶
以是白佛。佛言。皆應誦羯磨。若十歲已後不¶
誦突吉羅。諸比丘將二欲受戒人至受戒處。¶
欲為受戒二人諍先不得為受。以是白佛。佛¶
言。先到受戒處者應先與受戒。若二人俱到。¶
年大者應先與受。若同年。和尚大者應先與¶
受。若和尚復同。應一時羯磨。先稱名者先受。¶
三人亦如是。優波離問佛。餘事亦得羯磨三¶
人不。佛言得。又問。得與四人作羯磨不。佛¶
言。一切不得羯磨四人。¶

諸比丘將欲受戒人至受戒處。欲為受戒遇¶
賊被剝殆死而還。諸比丘作是念。若世尊聽¶
我等於僧坊內立受戒壇者不遭此難。以是¶
白佛。佛言。今聽於僧坊內白二羯磨結戒作受¶
戒場。應先白二羯磨捨僧坊界。一知法比丘¶
唱言。大德僧聽。此一住處僧共住共布薩共¶
得施。先結此界今解。若僧時到僧忍聽。白¶
如是。大德僧聽。此一住處僧共住共布薩共¶
得施。先結此界今解。誰諸長老忍默然若不¶
忍說。僧已解先所結界竟。僧忍默然故。是¶
事如是持。解僧坊界已然後結戒場。應一比¶
丘唱戒壇四方相。更一比丘白二羯磨如上
<pb:KR6k0001_T_016-0112b>¶
說。結戒壇已更結僧坊界。應一比丘唱四方¶
界相。又唱除內地。更一比丘白。大德僧聽。此¶
某甲比丘唱四方界相及除內地。今僧結作¶
大界共住共布薩共得施。若僧時到僧忍聽。¶
白如是。大德僧聽。此某甲比丘唱四方界相¶
及除內地。今僧結作大界共住共布薩共得¶
施。誰諸長老忍默然若不忍說。僧已結某¶
甲比丘唱四方界相及除內地。作僧大界共¶
住共布薩共得施竟。僧忍默然故。是事如是¶
持。¶

爾時有一外道摩納。欲於正法出家受¶
具足戒。到舍利弗所白言。與我出家受具足¶
戒。舍利弗不為授。如是遍至五百比丘所。皆¶
不與授。便啼哭還歸。佛以天眼觀見。問舍利¶
弗言。此摩納何故哭啼而歸。具以事答。又問。¶
此人曾有一善言向諸比丘不。答言有。又問。¶
有何善言。答言。我先乞食此人讚我言。此沙¶
門釋子善好有德應與食。佛言。此恩應報汝¶
可度之舍利弗受教。即與授具足戒。復有一¶
外道摩納。薄福乞食不能得。作是念。沙門釋¶
子乞食易得。病瘦醫藥人所樂與。我今寧可¶
就彼出家受具足戒。念已便到僧坊。白諸比¶
丘言。與我出家受具足戒。諸比丘即與授¶
具足戒。薄福故遇僧次請食斷。諸比丘語言。¶
汝可著衣持鉢乞食。答言。大德我畏乞食故。¶
於佛法中出家。而今云何教我乞食。諸長老¶
比丘呵責。云何度不能乞食人。以是白佛。佛¶
言。不應度此人。度者突吉羅。若度人時應先¶
問。汝為何等出家。若言為飲食故不應度。若
<pb:KR6k0001_T_016-0112c>¶
言為求善法厭生老病死憂悲苦惱者。此應¶
度。若授具足戒時應先為說四依。依糞掃衣¶
依乞食依樹下坐依殘棄藥。能盡壽依此四¶
事不。若言能。應為授。若言不能。不應為¶
授。有大長者婆羅門厭患世間。作是念。沙¶
門釋子等行正法廣修梵行。於彼出家得盡¶
苦際。念已即到僧坊。求出家受具足戒。諸比¶
丘言。如來應供等正覺說四法。汝若能盡壽¶
依此。當與汝出家授具足戒。婆羅門言。云¶
何為四依。諸比丘即為說。婆羅門言。此四依¶
世所薄賤。我不能依此。復言。若大德先¶
與我授具足戒。然後說者我不獲已或能行¶
之。於是還歸。諸比丘念言。佛若聽我等授¶
具足戒已然後說四依者。不使此人於佛¶
法退。以是白佛。佛言。聽授具足戒已然後¶
說四依。¶

爾時諸比丘授具足戒已在前還歸新。受戒¶
人於後見昔私通婬女。婬女言。汝不能生活¶
故入道耶。答言。我厭生老病死憂悲苦惱欲¶
盡苦原故。於此中等行正法廣修梵行。彼女¶
復言。若如汝語交會無期。今可共我作最後¶
行欲。即共行之際暮乃還。諸比丘問。汝何故¶
住後。彼以實答。諸比丘便驅出言。汝出去汝¶
滅去。比丘法中若行此事。非沙門非釋種子。¶
彼比丘聞悶絕躄地作是言。若受戒時語我¶
者。正使失命豈當犯此。諸比丘以是白佛。佛¶
言。受具足戒竟便應為說十二法四墮法四¶
喻法四依法。¶

爾時佛未聽諸比丘有阿闍梨。諸比丘和尚
<pb:KR6k0001_T_016-0113a>¶
喪。以無和尚阿闍梨故。披著上下衣不如法¶
乃至食時亂語皆如上說。諸長老比丘以是¶
白佛。佛言。從今以十利故。聽諸比丘有阿闍¶
梨。阿闍梨自然生心視弟子如兒。弟子自然¶
生心視阿闍梨如父。事事如和尚中說。佛既¶
聽有阿闍梨。不知有幾種阿闍梨。以是白佛。¶
佛言。有五種阿闍梨。出家阿闍梨。教授阿闍¶
梨。羯磨阿闍梨。授經阿闍梨。依止阿闍梨。¶
諸比丘不知云何是出家乃至依止阿闍梨。¶
以是白佛。佛言。始度受沙彌戒。是名出家阿¶
闍梨。授具足戒時教威儀法。是名教授阿闍¶
梨授具足戒時為作羯磨。是名羯磨阿闍梨。¶
就授經乃至一日誦。是名授經阿闍梨。乃¶
至依止住一宿。是名依止阿闍梨。佛既聽有¶
依止阿闍梨。便依止比丘尼式叉摩那沙彌¶
沙彌尼狂心亂心病壞心人被舉人滅擯人異¶
處住人別住人行摩那埵人行本日人應出罪¶
人自言人多人語人諸羯磨人。以是白佛。佛¶
言。不聽依止如上諸人。唯聽依止如法比¶
丘。¶

此中有成乞依止。有不成乞依止。有成與依¶
止。有不成與依止。有成受依止。有不成受依¶
止。不成乞依止者。若比丘從比丘尼乞依止。¶
若從式叉摩那沙彌沙彌尼乃至諸羯磨人乞¶
依止。是名不成乞依止。若從如法比丘乞依¶
止。而不作是語。我某甲今求尊依止。尊為我¶
作依止。我依止尊住。尊當教誡我。我當受尊¶
教誡。是亦不成乞依止。成乞依止者。從如法¶
比丘作如上乞。是名成乞依止。
<pb:KR6k0001_T_016-0113b>¶

不成與依止者。若比丘尼式叉摩那沙彌沙¶
彌尼乃止諸羯磨人與比丘依止。是名不成¶
與依止。若從如法比丘如法乞竟。彼不語言¶
汝莫放逸。是亦不成與依止。是名不成與依¶
止。成與依止者。於如法比丘如法乞竟。彼言¶
汝莫放逸。是名成與依止。¶

不成受依止者。若比丘從比丘尼式叉摩那¶
沙彌沙彌尼乃至諸羯磨人受依止。皆不名¶
受依止。若於如法比丘不作如上語。我某甲¶
今求尊依止。乃至我當受尊教誡。亦不成受¶
依止。是名不成受依止。成受依止者。於¶
如法比丘作如上語。我某甲今求尊依止。乃¶
至我當受尊教誡。是名成受依止。爾時諸比¶
丘便隔壁障受依止。或不恭敬覆頭覆肩著¶
革屣坐臥受依止。諸長老比丘以是白佛。佛¶
言。應偏袒右肩脫革屣胡跪合掌面前作¶
如上語。我某甲今求尊依止乃至我當受尊¶
教誡。¶

爾時六群比丘不敬和尚阿闍梨不敬戒。諸¶
餘比丘亦有効者。諸長老比丘以是白佛。佛¶
問六群及諸比丘。汝等實爾不。答言。實爾世¶
尊。佛種種訶責。汝等愚癡。云何不敬師不敬¶
戒。訶已告諸比丘。從今諸比丘若不敬和尚¶
阿闍梨不敬戒突吉羅。諸比丘猶有不敬者¶
以是白佛。佛言。應作不共語法。諸比丘便與¶
作盡形壽不共語法。亦不相見。或驅出所住。¶
亦與癡比丘無罪比丘作不共語法。復不語¶
其罪作不共語法。以是白佛。佛言。不應盡壽¶
與不敬和尚阿闍梨者作不共語法。癡人無
<pb:KR6k0001_T_016-0113c>¶
罪人不應與作不共語法。亦不應不語其罪¶
作不共語法。¶

不共語有五種。一者語言汝莫共我語。二者¶
汝有所作莫白我。三者莫入我房。四者莫捉¶
我衣鉢及助我作眾事。五者莫來見我。諸比¶
丘便以小事作不共語法。以是白佛。佛言。不¶
應以小事作不共語法。若弟子成就五事。師¶
應與作不共語法。於師無慚無愧不敬不愛¶
不供養。是為五事。無此五事不應為作不共¶
語法。有諸比丘。既與弟子作不共語法。還復¶
共語共住。弟子倍更憍慢。以是白佛。佛言。不¶
應作不共語竟還復共語。我不為令彼失¶
依止故作不共語。為調伏休息向泥洹故作¶
不共語法。若還共語突吉羅。復有諸比丘。為¶
弟子作不共語法。餘比丘輒與共語。弟子以¶
此倍慢於師。以是白佛。佛言。不應他與弟子¶
作不共語法而共語。佛既不聽他人與共語。¶
便以此事還俗或作外道。以是白佛。佛言。若¶
欲教彼悔過於師者聽得共語。時有師與弟¶
子作不共語。弟子不肯悔過。以是白佛。佛言。¶
不應不悔過。應作如是悔過。偏袒右肩右膝¶
著地以兩手捧師足極自卑下白言。我小我¶
癡後不敢復作。爾時有師不受弟子悔過。以¶
是白佛。佛言。若還有慚愧敬愛供養。不應不¶
受悔過。受悔過者罪則除滅。¶

復有諸師不知弟子犯戒不犯戒。不知¶
悔過不悔過。見弟子犯戒不教訶。以是白佛。¶
佛言。師應知弟子犯戒不犯戒悔過不悔過。¶
見犯戒應教訶。若不知不教訶突吉羅。
<pb:KR6k0001_T_016-0114a>¶

爾時常住比丘不禮來去比丘。來去比丘亦¶
不禮常住比丘。常住比丘亦不相禮。有一比¶
丘到一住處。不禮諸比丘。諸比丘問言。從何¶
處來。答言某處來。諸比丘言。當知汝住處諸¶
比丘。皆如此憍慢。我等不應共住。以是白佛。¶
佛言應盡禮。若不禮突吉羅。復有諸比丘。或¶
隔障禮。或遙禮。或臥口言和南。或直舉¶
手。或小低頭。諸長老比丘種種訶責。以是白¶
佛。佛言。不應作如是禮。應一心恭敬脫革屣¶
偏袒右肩兩膝著地接足而禮。有諸比丘一¶
一禮諸比丘便失伴。以是白佛。佛言。但禮師¶
總禮餘人而去。¶

爾時優波斯那比丘二歲。將一歲弟子到佛¶
所。頭面禮足却坐一面。弟子後次禮佛。衣囊¶
墮佛膝上。佛問優波斯那。此是誰弟子。答言¶
是我弟子。佛問汝幾歲。答言我二歲。又問弟¶
子幾歲。答言一歲。佛種種訶責。汝所作非法。¶
云何自未離乳而使乳人。訶已告諸比丘。不¶
應一歲乃至九歲授人具足戒。十歲如法然¶
後得授。若未滿十歲及不如法授人具足¶
突吉羅。九歲猶應依止他。¶
《五分律》卷第十六¶

